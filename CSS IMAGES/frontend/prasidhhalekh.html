<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>मनाधार</title>
  <link rel="stylesheet" href="amazon.css">
  <link rel="stylesheet" href="https://cdnjs.cloudflare.com/ajax/libs/font-awesome/6.5.1/css/all.min.css"
    integrity="sha512-DTOQO9RWCH3ppGqcWaEA1BIZOC6xxalwEsw9c2QQeAIftl+Vegovlnee1c9QX4TctnWMn13TZye+giMm8e2LwA=="
    crossorigin="anonymous" referrerpolicy="no-referrer" />
</head>

<body>
  <div>
    <div class="header">
      <div class="logo"> <img src="logo2.jpg" />
        <h1>मनाधार</h1>
      </div>
      <div class="sections">
        <!-- <div class="sec2"><a href="lekh.html">लेख</a> </div> -->
        <div class="sec3"><a href="prasidhhakavita.html">प्रसिद्ध कविता</a></div>
        <div class="sec4"><a href="prasidhhalekh.html">प्रसिद्ध लेख</a></div>
        <div class="sec1"><a href="navinkavita.html">Post Your Poem</a></div>
        <div class="sec5"><a href="magzine.html">Magzine</a></div>
      </div>
    </div>
  </div>
  </div>

  </section>
  <div class="poem1">
    <h5 class="h5"> `कथा एका कट्ट्याची`<span class="writer-name">:Submitted by कुमार</span></h5>
    <pre>
      काही वर्षांपूर्वी एका खासगी संस्थेत नोकरीस होतो. संस्थेच्या स्थापनेपासूनच मी तिथे गेलो. यथावकाश तिथे स्थिरावलो. कामाचा
      व्याप हळूहळू वाढत होता. अनेक सहकारी लाभले होते. सुरवातीच्या एकदोन वर्षांत आम्ही उत्साहाने व जोमाने काम करीत होतो. तेव्हा
      तेथील व्यवस्थापनाची आमच्याशी वागणूक बरी होती. हळूहळू संस्था विकसित झाली तसेच आर्थिकदृष्ट्या संपन्न झाली. आता मात्र
      व्यवस्थापनाने त्याचे खरे रूप दाखवायला सुरवात केली. सर्वसाधारण नोकरदारांना मिळणाऱ्या मूलभूत सुविधा आम्हाला जाणीवपूर्वक
      दिलेल्या नव्हत्या. व्यवस्थापन आमच्याशी चर्चेस उत्सुक नसायचे. क्वचित झालेल्या चर्चा निष्फळ ठरत. परिणामी संस्थेतील
      पूर्वीचे उत्साही वातावरण संपुष्टात येऊन ते गढूळ झाले.
      
      ती नोकरी सोडून दुसरा पर्याय बघणे बऱ्याच जणांना जमत नव्हते. त्यामुळे बरेच जण इथला कोंडमारा सहन करीत व धुसफफुसत काम करीत
      होते. फुरसतीच्या वेळांत जेव्हा आम्ही एकत्र जमत असू, तेव्हा संस्थाचालकांना दूषणे देत आमच्यातील असंतोष व्यक्त करीत असू. ही
      नोकरी सोडण्याचे धैर्य नाही आणि संघटित होऊन संस्थेशी टक्कर देण्याची हिम्मत नाही, अशा अवस्थेत आम्ही दिवस ढकलत होतो. या
      रोगट वातावरणाचा आमच्यावर परिणाम होऊन आम्ही वृत्तीने नकारात्मक झालो होतो. जेवण, चहापान इ. निमित्ताने आम्ही एकत्र जमलो की
      तेव्हाच्या गप्पांमध्ये संस्थेच्या नावाने बोटे मोडणे, हा आमचा एककलमी कार्यक्रम झाला होता.
      
      हे सगळे बदलले पाहिजे असे मला प्रकर्षाने वाटे. जर आपण अजून बराच काळ येथे राहणार असू आणि व्यवस्थापनाच्या वृत्तीत बदल होणार
      नसेल, तर मग आपणच आपल्याला सकारात्मक बनवले पाहिजे, हा विचार दृढ झाला. आपल्या सहकाऱ्यांमध्ये एक प्रकारचे चैतन्य निर्माण
      झाले पाहिजे असे मनोमन वाटू लागले. त्यासाठी काय करता येईल याचा सतत विचार करू लागलो.
      एका शनिवारी रात्री पलंगावर पडलेलो असताना अचानक एक कल्पना मनात चमकून गेली. ती म्हणजे आपल्या सहकाऱ्यांचा मिळून एक ‘कट्टा’
      जमविणे. परंतु सर्वसाधारण ‘क्लब्ज’ पेक्षा हा कट्टा वेगळा हवा हे महत्वाचे. निव्वळ खाणेपिणे, फालतू गप्पा, कुजबुज व कुचाळ्या
      असे त्याचे स्वरूप नको. मग माझे विचारचक्र वेगाने फिरू लागले आणि त्यातूनच एका उपक्रमाचा जन्म झाला.
      
      कट्ट्याचा मूळ हेतू असा होता. आम्ही सहकाऱ्यांनी मिळून नियमित स्वरूपात एकत्र जमावे. दर वेळेस आमच्यातील एकाने सुमारे वीस
      मिनिटे जगातील कोणत्याही विषयावर बोलावे. ते बोलणे माहितीपूर्ण व मनोरंजक असावे. त्यानंतर सुमारे चाळीस मिनिटे त्या विषयावर
      आमची चर्चा व्हावी. वक्त्याने बोलण्यासाठी त्याच्या पसंतीचा विषय निवडावा. पण, कट्ट्याच्या तासादरम्यान आपले रोजचे कामकाज व
      त्यातील कटकटी याबद्दल कोणीही एक चकार शब्द काढू नये.
      
      असा कट्टा सुरू झाल्यास आम्ही त्या तासाभरात पूर्णपणे वेगळ्या विश्वात जाऊ, रोजच्या कटकटी विसरू आणि प्रफुल्लित होऊ असे मला
      वाटले. मी स्वतः या कल्पनेने आनंदून गेलो होतो. आपल्या सहकाऱ्यांना ही कल्पना आवडेल असे मनोमन वाटत होते. मग कट्ट्याच्या
      स्वरूपाविषयी अजून काही विचार मनात आले. एखाद्या विषयावर एखाद्याने फक्त ‘बोलणे’ एवढीच कट्याची मर्यादा नको. ज्याच्या
      त्याच्या इच्छेनुसार भाषण करणे, एखादी कला सादर करणे, वैयक्तिक कलासंग्रहाचे प्रदर्शन, स्लाईड-शो असे विविध पर्याय जरूर
      ठेवावेत.
      
      हे सगळे विचारमंथन झाल्यावर मी अतिशय खूष झालो. मग काही केल्या झोप येईना. कधी एकदाचा सुटीचा रविवार संपतोय आणि सोमवारी ही
      कल्पना मित्रांसमोर मांडतोय यासाठी उतावीळ झालो. मग सोमवार उजाडला. नेहमीप्रमाणे आम्ही कार्यालयात आलो. मी तर जेवणाच्या
      सुटीची आतुरतेने वाट पाहत होतो. जमेल तेवढ्या सहकाऱ्यांना निरोप दिला आणि आजच्या सुटीत वेळ काढून यायला सांगितले. ठरलेली वेळ
      झाली आणि आम्ही सुमारे २५ जण एकत्र जमलो. मी सर्वांसमोर कट्ट्याची कल्पना मांडली. माझे बोलणे पूर्ण होते न होते तोच त्यांचे
      चेहरे उत्साही दिसू लागले. मग त्यांच्यातून उत्स्फूर्तपणे, ‘अत्यंत सुंदर कल्पना’, बहुत खूब’, ‘fantastic’ असे अनेक उद्गार
      निघाले. मंडळी या कल्पनेवर बेहद्द खूष होती.
      
      मग अवघ्या पाच मिनिटात आमच्या कट्ट्याची ‘घटना’ तयार झाली. त्यात सादर करण्याचा विषय हा जगातला वाट्टेल तो असेल, फक्त दोन
      विषय सोडून – एक, आपले रोजचे कामकाज आणि दोन, व्यवस्थापनासंबंधीच्या तक्रारी ! थोडक्यात, आपल्या करीअर संबंधी काहीही न बोलता
      जाणीवपूर्वक वेगळा विषय निवडावा, असा त्याचा मथितार्थ होता.
      काही जणांना हा कट्टा आठवड्यातून एकदा हवा होता तर काहींच्या मते तो महिन्यातून एकदा ठीक होता. मग पंधरवाड्यातून एकदा हा
      सुवर्णमध्य निघाला. कट्ट्याचा सूत्रसंचालक ही भूमिका माझ्यावर सोपविण्यात आली. माझे काम असे की वक्त्यांचे वेळापत्रक आखणे,
      त्यांना संबंधित दिवसाची आठवण करणे आणि प्रत्येक सादरीकरणाचा सारांश टिपून ठेवणे.
      दरवेळेचा वक्ता हा १५ दिवस आधी ठरवला जाई. त्यामुळे त्याला विषय निवडणे आणि त्याची पुरेशी तयारी करणे शक्य होई. अशा तऱ्हेने
      या उपक्रमास सुरवात झाली आणि तो नियमित होऊ लागला. सादरीकरणासाठी आपला क्रमांक लवकर लागावा यासाठी अहमहमिका होती. एकूण आम्हा
      सर्वांच्यात उत्साह संचारला. लोकांनी निवडलेले विषय हे अफलातून होते. त्यातून प्रत्येकातील सुप्त गुण सर्वांसमोर येऊ लागले.
      सादर झालेल्या विषयावरील चर्चा तर थांबायलाच तयार नसे. सुरवातीच्या काही वक्त्यांना मी स्वतंत्रपणे गाठून त्यांची या
      उपक्रमाबद्दलची मते आजमावली. सर्वानी दिलखुलासपणे एक गोष्ट कबूल केली. ती म्हणजे, जेव्हा एखाद्याचा बोलण्याचा दिवस १५ दिवस
      आधी ठरे तेव्हापासून तो त्या विषयाने अक्षरशः झपाटला जाई. (इथे वाचकांनी हे लक्षात घ्यावे की या कट्ट्याचा काळ हा भारतात
      आंतरजाल सामान्यांच्या वापरात येण्यापूर्वीचा आहे. त्यामुळे एखाद्या विषयाची माहिती चुटकीसरशी मिळवणे तेव्हा सोपे नसे). तसेच
      आपले सादरीकरण जास्तीत जास्त चांगले व्हावे यासाठी तो प्रयत्नशील असे. त्यामुळे रोजच्या कामकाजातील त्रास, घरच्या अडचणी आणि
      जगण्यातील ताणतणाव या सगळ्यांपासून त्याला खरोखर सुटका झाल्यासारखे वाटे.
      
      आता चहापानाच्या वेळेस जेव्हा आम्ही एकत्र जमत असू तेव्हा गप्पा मारण्यासाठी कट्ट्यातले नवे विषय मिळत. एकमेकांतील
      कलागुणांची सर्वांना माहिती होऊ लागली. परिणामी आमच्यातील जिव्हाळा खूप वाढला. ही सगळी कट्ट्याचीच किमया म्हणावी लागेल.
      या कट्ट्यांमध्ये हाताळले गेलेले विषय जीवनाच्या विविध अंगांना स्पर्श करणारे होते. नाटक-चित्रपट, सहित्य, क्रीडा, थरारक
      अनुभव, राजकीय-सामाजिक, खाद्यजीवन, अध्यात्म, पर्यटन आणि वैयक्तिक छंद अशा कित्येक क्षेत्रातील विषय सादर होत होते. बहुतांश
      लोकांनी एखाद्या विषयावर बोलणे एवढेच पसंत केले. पण मोजक्या लोकांनी प्रत्यक्ष कलेचे सादरीकरण, स्लाईड-शो आणि स्वतःच्या
      संग्रहाचे प्रदर्शन अशा प्रकारे कट्टा सदर केला. नमुन्यादाखल त्यातील काही विषयांचा उल्लेख करीत आहे.
      
      एकजण सिक्कीमला पर्यटन करून आला होता. त्याने त्याच्या सहलीचा सारांश एका वाक्यात सांगितला. तो म्हणाला, “मला तिथे आवडलेल्या
      गोष्टी म्हणजे – मुले, फुले आणि बायका!” आणि याच क्रमाने तिन्ही गोष्टी आवडल्याचे त्याने नमूद केले. अन्य एकजण त्याकाळी
      झालेल्या मुंबई - बाँबस्फोटाचा प्रत्यक्ष साक्षीदार होता. त्या घटनेचा ‘आँखो देखा हाल’च त्याने आम्हाला सादर केला. त्याने,
      त्यावेळी वाटलेल्या प्रचंड भीतीमुळे त्याच्या नाडीचे ठोके तिप्पट झाल्याचे सांगितले. हा वृत्तांत ऐकत असताना आम्हा
      सर्वांच्या नाडीचे ठोकेही नक्कीच वाढले होते.
      ‘चारोळी’ हा प्रकार त्याकाळी नुकताच प्रकाशित होत होता. एकाने त्यावर त्याचा कट्टा सादर केला. त्यामध्ये चंद्रशेखर
      गोखल्यांची पुढील चारोळी प्रचंड दाद मिळवून गेली :
      
      ‘इथं वेडं असण्याचे
      खूप फायदे आहेत
      शहाण्यांसाठी जगण्याचे
      काटेकोर कायदे आहेत’
      
      त्याने ही चारोळी म्हटल्यावर आम्ही बेहद्द खूष होऊन ती पुन्हा एकसुरात तीनदा म्हटली! त्यात म्हटल्याप्रमाणे आयुष्यात
      आपल्याला हा अनुभव पदोपदी येत असतो.
      
      वैयक्तिक छंदांसंबंधीच्या विषयात एकाने ‘स्वतःची फोटोग्राफी’ हा विषय निवडला होता. बहुतेकांची अशी अपेक्षा होती, की हा
      गृहस्थ त्याने काढलेले उत्तम फोटो दाखवून त्यावर बोलेल. पण, प्रत्यक्षात त्याने जे सादर केले ते सर्वांनाच आश्चर्यचकित करून
      गेले. त्याने ‘माझ्या फोटोग्राफीतील चुका’ हा विषय ठरवून त्याने काढलेले दहा फोटो आम्हाला दाखवले. त्यातील प्रत्येकात
      काहीतरी चूक झाली होती आणि ती टाळण्याजोगी होती. आपल्यातले बरेचजण तसे हौशी फोटोग्राफर असतात. अशा सर्वांसाठीच हा विषय
      मार्गदर्शक व मनोरंजक ठरला. तसेच, आपण केलेल्या चुकांमधूनच आपण सतत शिकत असतो, हा मुद्दा अधोरेखित झाला.
      एका क्रीडाप्रेमी सदस्याने ऑलिम्पिक्स आणि फुटबॉल-विश्वचषकांचा इतिहास यावर घेतलेले कट्टे जबरदस्त गाजले. आम्ही सगळे ते
      मंत्रमुग्ध होऊन ऐकताना वेळेचे भान कुणालाच राहिले नव्हते. सामाजिक कार्यात रस असलेल्या एकाने ‘भारतातील गरिबी व तिचे
      परिणाम’ हा विषय सादर करताना दारिद्र्यातून उत्पन्न होणारे कुपोषण, रोगराई, बालमृत्यू आणि आत्महत्या या मुद्द्यांचा आढावा
      घेतला. तो सर्वांनाच अंतर्मुख करून गेला. या विषयामुळे, आतापर्यंत साधारण करमणुकीच्या पातळीवर रेंगाळणाऱ्या आमच्या कट्ट्याला
      एक वेगळा पैलू पडला.
      
      आमच्या कट्ट्यासारखे अन्य काही इतरत्रही चालू असतात. एकाने हाच धागा पकडून ‘जगामध्ये दीर्घकाळ चाललेले कट्टे’ हा विषय घेतला.
      परदेशातील एक-दोन कट्ट्यांचा दाखला देताना त्याने सांगितले की की ते सुमारे दीडशे वर्षे चालू असून त्यामध्ये नवीन सभासदाला
      प्रवेश मिळणे हे महाकठीण असते. त्या कट्ट्यातील कोणी सोडून गेल्यास अथवा निधन पावल्यासच नवीन व्यक्तीला घेतात आणि त्यापूर्वी
      तिला कठीण चाचणीस सामोरे जावे लागते! हे ऐकल्यावर आपला कट्टाही असा दीर्घकाळ चालो (पण इच्छुकांसाठी खुला राहो) अशी सुखद
      भावना आम्हाला स्पर्शून गेली.
      
      कट्याच्या पहिल्या वर्षात सभासदांची उपस्थिती ९०% असायची. त्याची लोकप्रियता वाढत होती. बरेच सभासद नियमित येत तर थोडे
      अधूनमधून हजेरी लावणारे. दुसऱ्या वर्षात कट्टा जरा अनियमित होऊ लागला. पंधरवाड्याऐवजी महिन्याने. काहीना विषय निवडीचा पेच
      पडल्याने ते येईनासे झाले. तरीही जे हजर असत ते खूष व समाधानी होते. तिसऱ्या वर्षात मात्र कट्ट्याची उपस्थिती रोडावली.
      एखाद्याचा बोलण्याचा दिवस असताना खुद्द तोच त्यादिवशी दांडी मारे. नियमित मंडळींना याचे वाईट वाटे. ते अनुपस्थितांना भेटून
      नियमित येण्याचे आवाहन करीत. नंतर मात्र असे ठरले की अनुपस्थितांच्या फार मागे लागायचे नाही. जेवढे हजर राहतील तेवढ्यानी
      कट्टा नेटाने चालू ठेवायचा. खरं म्हणजे माझ्यासह काहीजणांनी हा कट्टा अखंड चालू राहण्याचे स्वप्न पाहिले होते. काही काळाने
      आमच्यातील काही जण जरी ही नोकरी सोडून अन्यत्र गेले, तरीसुद्धा सर्वांनी महिन्यातून एकदा तरी भेटून हे चालू ठेवावे अशी आमची
      खूप इच्छा होती. पण, प्रत्यक्षात ती शक्यता धूसर झाली.
      
      अशा प्रकारे सभासदांच्या घटत्या उपस्थितीतही आम्ही काही मोजके जण कट्टा चालवत राहिलो. दरम्यान आमच्यातील काहींनी ती नोकरी
      सोडली. त्यामुळे कट्ट्याची उपस्थिती आणखीनच खालावली. तरीही काही काळ आम्ही पाच जण निरनिराळे मनोरंजक व उत्साहवर्धक विषय घेऊन
      कट्टे करीत राहिलो. शेवटी, एके दिवशी भरलेल्या कट्ट्यामध्ये माझ्यासह अवघे तीन जण हजर होते. आम्ही तिघांनी हा उपक्रम चालू
      राहिला पाहिजे अशी तीव्र इच्छा व्यक्त केली. हे बोलताना आम्ही खूप भावनिक झालो होतो. पण का कोण जाणे, त्यापुढील कट्ट्याची
      तारीख काही ठरवली गेली नाही. त्यानंतर कोणीच पुढाकार न घेतल्याने कट्टा संपुष्टात आला.
      
      यथावकाश आम्ही तिघेही ती नोकरी सोडून अन्यत्र स्थिरावलो. त्यानंतर खूप वर्षांनी आम्ही तिघे काही काही कारणाने भेटलो. आम्ही
      एकमेकांना आलिंगन देत कट्ट्याच्या आठवणी काढल्या. खरे तर आम्ही त्या विषयाबाबत खूप भावनिक होतो. पण, कट्टा पुन्हा सुरू
      करण्याचा विचार कोणीच बोलून दाखवला नाही. जर आम्ही पुन्हा असा उपक्रम चालू केला असता आणि तो टिकवून ठेवण्यात आम्हाला पुन्हा
      अपयश आले असते, तर ते आता पचवणे जड गेले असते.
      
      नंतर मी या कट्ट्याबाबत जरा विचारमंथन केले. एक गोष्ट लक्षात आली, की कुठल्याही उपक्रमाला एक ठराविक आयुष्य लाभते.
      त्याच्याशी संबंधित लोकांना सुरवातीस भन्नाट वाटलेली एखादी कल्पना कालांतराने मिळमिळीत वाटू शकते. त्यात उत्साह व सातत्य
      टिकविणे हे वाटते तितके सोपे नसते. विशेषतः बुद्धीजीवी उपक्रमांच्या बाबतीत हे अधिकच जाणवते. तेव्हा असा कट्टा दीर्घ काळ
      चालेल असे स्वप्नरंजन करण्यापेक्षा तो काही काळ का होईना चालला यातच समाधान मानलेले बरे.
      
      तर, अशी ही जन्म-मृत्यू कथा – एका कट्ट्याची. या कट्ट्याने आम्हाला जीवनाकडे सकारात्मकतेने बघण्याचा दृष्टीकोन दिला तसेच
      आमचा मनोविकास घडविला. अधूनमधून मी जेव्हा गतायुष्याचे स्मरणरंजन करतो, तेव्हा त्या तीन वर्षांदरम्यान त्या उपक्रमाने जो
      अवर्णनीय आनंद दिला, त्या आठवणींनी आजही रोमांचित होतो.</pre>
  </div>
  <div class="poem1">
    <h5 class="h5">`लेखकाचे मानधन : कथा आणि व्यथा`<span class="writer-name">:Submitted by कुमार</span></h5>
    <pre>
      साहित्याच्या प्रांतात लेखक, संपादक, प्रकाशक आणि वाचक हे महत्वाचे घटक आहेत. मुळात एखादे साहित्य निर्माण होण्यासाठी लेखक
      हा मूलभूत स्त्रोत आहे. त्याने काही लिहिल्यावरच अन्य तीन घटकांचा प्रश्न उपस्थित होतो. लेखक स्वतःच्या प्रतिभेने लिहितो आणि
      मग ते लेखन लोकांनी वाचावे या आशेने निरनिराळ्या माध्यमांत प्रकाशित केले जाते. लेखन करताना लेखकाची बुद्धी आणि कष्ट खर्ची
      पडतात. त्याच्या लेखनातून वाचकांचे रंजन होते आणि त्यांना अन्य काही फायदेही होऊ शकतात. त्याचा मोबदला म्हणून लेखकाला काही
      मानधन मिळावे अशी प्रथा पडली. जे लेखक बाजारात यशस्वी ठरतात ते व्यावसायिक म्हणून गणले जातात. त्यांच्या वकुबानुसार ते
      यथायोग्य मानधन मिळवत राहतात. याउलट हौशी लेखकांचे असते. त्यांचा चरितार्थाचा अन्य उद्योग असतो आणि केवळ लेखनाच्या हौसेपोटी
      ते लिहीत असतात. त्यांना साहित्यविश्वात ‘नाव’ वगैरे मिळालेले नसले तरी त्यांचा ठराविक असा चाहता वाचकवर्ग असतो. असे लेखकही
      त्यांच्या परीने बुद्धी आणि कष्ट पणाला लावतात. अशा लेखकांना प्रस्थापित व्यावसायिक प्रकाशकांकडून मानधन मिळते का, हा या
      लेखाचा विषय आहे. त्याच बरोबर एकंदरीत लेखक-प्रकाशक यांच्यातील व्यवहारावर थोडा प्रकाश टाकेन.
      या संदर्भात अनेक हौशी लेखकांचे भलेबुरे अनुभव मी जाणून घेतले आहेत. त्यातून प्रकाशकांचा अशा लेखकांकडे बघण्याचा दृष्टीकोन
      दिसून येतो. हे अनुभव वाचकांना समजावेत या उद्देशाने हा लेख लिहीत आहे. ते लिहिताना संबंधितांचा नामनिर्देश मी करणार नाही हे
      उघड आहे. या अनुभवांतून काही मानवी वृत्तीप्रवृत्तींचे दर्शन वाचकांना व्हावे इतकाच हेतू आहे. लेखाची व्याप्ती अर्थातच विविध
      छापील नियतकालिकांतील मराठी लेखनापुरती मर्यादित आहे.
      ………..
      
      सुरवात करतो एका भूतपूर्व मासिकापासून. दोन दशकांहून अधिक काळ ते चालू होते आणि त्यात चांगल्या अभिरुचीचे साहित्य प्रकाशित
      झालेले आहे. त्याच्या प्रकाशकांचे धोरण खूप चांगले होते. ते प्रस्थापित लेखकांबरोबरच हौशी आणि नवोदितांचे देखील साहित्य
      स्वीकारत असत. त्यांची संपादकीय शिस्त वाखाणण्याजोगी होती. कुणीही लेखकाने त्यांना लेखन पाठविल्यानंतर एक महिन्याचे आत ते
      त्यासंबंधीचा निर्णय (स्वीकार/नकार) लेखकास लेखी कळवत. जर ते लेखन स्वीकारले गेले असेल तर त्याचे मानधन किती मिळेल याचा
      स्पष्ट उल्लेख त्या पत्रात असायचा. पण याही पुढे जाऊन ते अधिक काही लिहीत. तो मजकूर असा असायचा:
      
      “ बौद्धिक श्रमांचे औद्योगिक जगातले मूल्य याहून कितीतरी जास्ती असते हे आम्ही जाणतो. परंतु, आमच्या आर्थिक मर्यादेत आम्ही
      इतकेच मानधन देऊ शकतो. तथापि आपणास ही रक्कम अपुरी वाटत असेल, तर तसे स्पष्ट कळवा. त्यावर आम्ही विचार करून आपणास निर्णय
      कळवू”.
      
      अत्यंत पारदर्शक असा हा दृष्टीकोन लेखकांना नक्कीच सुखावत असे. पुढे तो मासिक अंक प्रकाशित झाल्यावर ते त्यातील सर्व
      लेखकांना मानधनाचा धनादेश, आभाराचे पत्र आणि अंकाच्या दोन प्रती कुरिअरने पाठवीत. ही सर्व प्रक्रिया त्या महिन्याची १ तारीख
      उजाडण्यापूर्वीच पूर्ण होत असे. म्हणजे वाचकाच्या हाती जर तो अंक १ तारखेस पडणार असेल, तर त्यापूर्वीच ते लेखकाला तृप्त करीत
      ! इतका सहृदय दृष्टीकोन बाळगणारे प्रकाशक विरळा असतात, हे हौशी लेखकांनी अनुभवलेले आहे. अशी सुरेख संपादकीय शिस्त असलेले हे
      मासिक कालौघात बंद पडले याचा खेद वाटतो.
      .......
      
      आता एका दिवाळी अंकाबद्दल लिहितो. याचे प्रकाशन फक्त वार्षिक असे आहे. ही मंडळी अनाहूत लेख स्वीकारतात. लेखकाला
      लेखस्वीकृतीबद्दल काही कळवत नाहीत. लेखकाने दिवाळीच्या दिवसांत वाट पाहत बसायचे ! काहीही उत्तर आले नाही तर लेख नाकारल्याचे
      समजून घ्यायचे. जर लेख स्वीकारला गेला असेल, तर तो अंक टपालाने लेखकास मिळतो. त्यासोबत संपादकांचे पत्र असते. त्यात स्पष्ट
      लिहिलेले असते, की हा अंक ना नफा ना तोटा तत्वावर प्रसिद्ध होतो. त्यामुळे ते लेखकास काहीही मानधन देऊ शकत नाहीत. या अंकात
      व्यापारी जाहिराती सहसा दिसत नाहीत; साहित्यविश्वाशी संबंधित लोकांच्या आर्थिक पाठबळावर हा अंक निघत असतो. त्यामुळे मानधन न
      देण्याची प्रामाणिक कबुली ही योग्य वाटते. फक्त हेच धोरण त्यातील प्रस्थापित लेखकांनाही लागू आहे की नाही, हे गुलदस्त्यात
      राहते.
      .......
      वरील दोन सभ्य अनुभवांच्या नंतर आता पाहूया एक अशिष्ट अनुभव. हे मासिक एका शिक्षणसंस्थेतर्फे चालवले जाते. ही संस्था
      तत्त्वनिष्ठ कडक शिस्तप्रिय मंडळींची आहे. त्या मासिकातील लेखन संस्कारप्रधान असते. एका हौशी लेखकाचा इथला अनुभव पाहू.
      
      अन्य एका प्रथितयश मासिकात या लेखकाचा एक लेख प्रकाशित झालेला होता. तो खूप वाचकप्रिय ठरला. तो या मासिकाच्या संपादकांच्या
      वाचनात आला. तो आवडल्याने त्यांनी या लेखकाशी संपर्क साधला. त्यांनी त्याला त्यांच्या मासिकात लिहिण्याची फोनवरून विनंती
      केली. मानधनाचे बोलणे काही झाले नाही. लेखकही जरा हरखून गेल्याने भिडस्त राहिला. अर्थात ही त्या लेखकाकडून झालेली मोठी चूक
      ठरली, हे पुढे लक्षात येईल.
      
      लेखकाने लेख पाठवला. काही दिवसांत त्याला फोनवरून स्वीकृती कळवण्यात आली आणि प्रकाशनाचा अंदाजे महिनाही सांगण्यात आला.
      यथावकाश अंक प्रकाशित झाला आणि तो लेखकास टपालाने मिळाला. सोबत वेगळे पत्रही होते. या लेखकाने मोठ्या उत्सुकतेने ते उघडले.
      त्यात त्यांनी मानधनाची अल्प रक्कम नमूद केली होती आणि ती जमा करण्यासाठी लेखकाच्या बँक खात्याची माहिती मागवली होती.
      लेखकाने ती कळवली. रक्कम किरकोळ असल्याने निदान त्याचा धनादेश न पाठवून तो भरण्याची आपली हमाली तरी वाचली, असे लेखकाने
      समाधान करून घेतले. आता पुढचा किस्सा भारीच आहे. या घटनेला महिना उलटला तरी लेखकाच्या खात्यावर ती रक्कम काही जमा झालेली
      नव्हती. तरी तो शांत होता. अचानक एके दिवशी त्याला त्या मासिकाकडून पत्र आले. या पत्रात धनादेशासोबत “तुम्हाला *** इतके
      रुपये मानधन धनादेशाने देण्यात येत आहे“, असे वाक्य लिहिलेले होते आणि त्यातील रकमेचा आकडा (दिसत राहील असा) खोडून त्याच्या
      डोक्यावर कमी केलेल्या रकमेचा आकडा टाकला होता ! यावर लेखकाने कपाळावर हात मारला. आता त्याला या रकमेत शून्य रस होता. त्याने
      तो धनादेश सपशेल फाडून टाकला आणि त्या प्रकाशकास एक खरमरीत इ-मेल पाठवली. मानधनाचे बोलणे आगाऊ न केल्याची चूक त्याला महाग
      पडली होती आणि वर मनस्तापही झाला. आजच्या काळात अत्यल्प रक्कम आपल्याला कोणी धनादेशाने पाठविल्यास तो बँकेत भरून यायची हमाली
      खरोखर महाग पडते हे स्पष्ट आहे. शिस्तप्रिय म्हणवणाऱ्या या संस्थेकडून लेखकास मिळालेली ही वागणूक अशिष्ट आणि अजब होती.
      पत्रात खाडाखोड करून लेखनातील किमान सभ्याताही त्यांना पाळता आली नाही याचे सखेद आश्चर्य वाटते.
      .........
      
      पुढचा किस्सा एका दिवंगत नामवंत साहित्यिकाबाबत घडलेला आहे आणि तो मी एका पुस्तकात वाचलेला आहे. तो रोचक आणि चालू विषयाशी
      संबंधित असल्याने लिहितो.
      हे लेखक त्यांच्या अजोड साहित्यकृतींमुळे तमाम मराठी वाचकांच्या हृदयात प्रेमाचे आणि आदराचे स्थान मिळवून बसले आहेत. एकदा
      एका दिवाळी अंकाचे संपादकांकडून त्यांना लेखासाठी विचारणा झाली. मग त्यांनी तो पाठवला. हे संपादक महोदय देखील नामांकित,
      साक्षेपी वगैरे. त्यांनी तो लेख ३-४ वेळा वाचला पण त्यांना काही तो अजिबात पटला नाही. लेखात सुधारणा वगैरे सुचवायचे काही
      त्यांना धाडस झाले नाही. मग त्यांनी तो लेख नाकारून या लेखकांना साभार परत पाठवला. पण गंमत पुढेच आहे. या परतीच्या लेखासोबत
      चक्क मानधनाचा धनादेश जोडलेला होता !! “सदर लेख आम्ही तुमच्याकडून मागवून तुम्हास कष्ट दिलेले आहेत. त्यामुळे आम्ही मानधन
      देणे लागतो, पण तुमचा लेख पसंत नसल्याने साभार परत करीत आहोत”, असा सुरेख मजकूर या पत्रात लिहिलेला होता. लेखकाचा यथोचित आदर
      केलेले यासारखे प्रसंग मराठी साहित्यविश्वात घडू शकतात, यावर क्षणभर खरेच विश्वास बसत नाही !
      ........
      
      आता पाहूया एका लेखकाने प्रकाशकावर कशी कुरघोडी केली ते. हे लेखक बऱ्याच नियतकालिकांत लिहीत. एकदा एका दिवाळी अंकाच्या
      संपादकांनी या लेखकांना लेख मागितला. तो प्रकाशित केला आणि चांगले मानधनही दिले. तो लेख बऱ्यापैकी गाजला. एक वर्षाने त्या
      मंडळींनी यांचेकडे पुन्हा लेख मागितला. पण या खेपेस प्रकाशकांनी लेखकास चाचरत विचारले की मानधन जरा कमी घ्याल का? आता यावर
      लेखक बरे ऐकतील? त्यांनी सरळ सांगितले, “ लेख तुम्ही पुन्हा मागत आहात. तेव्हा मानधन कमी तर होणारच नाही, उलट याखेपेस ते
      वाढवले जावे !” प्रत्येक लेखकास असा आपल्या लेखनक्षमतेचा अभिमान जरूर असावा. अन्यथा लेखकांना ‘गृहीत’ धरण्याची प्रकाशकांची
      वृत्ती वाढीस लागते.
      …………………………
      
      आता एका दैनिकाचा अजब अनुभव. त्यांचेकडे अनाहूत लेखकांसाठी काही सदरे आहेत. त्यापैकी ‘अनुभव’ प्रकारातले एक सदर आहे. यात
      वाचक-लेखक दैनंदिन सामान्य जीवनातले सपक अनुभव लिहितात – जेमतेम ३०० शब्दांत. त्याला ते किरकोळ मानधन देतात. या दैनिकाच्या
      पुरवणीत निरनिराळ्या वारी विज्ञान, तंत्रज्ञान, समाजशास्त्र इत्यादी विषयांवर तज्ञांचे लेख येत असतात. हे अभ्यासपूर्ण लेख
      आकाराने पुरेसे मोठे असून ते संबंधित तज्ञांनी लिहिलेले असतात. पण या लेखांना मात्र अजिबात मानधन नसते. या सर्व तज्ञांनी
      लेखन ही समाजसेवा समजावी अशी या दैनिकाची अपेक्षा आहे !
      ..............
      
      नियतकालिकांकडून लेखकांना दिले जाणारे मानधन हा एक संवेदनशील विषय आहे. याबाबतीत आढळणाऱ्या तऱ्हा आपण वर पाहिल्या. लेखकाला
      मानधनाची आगाऊ कल्पना देणे आणि त्याप्रमाणे नंतर खरोखर देणे, पूर्वकल्पना न देता एकदम अंकाबरोबर मानधन देणे, अथवा ते अजिबात
      न देणे असे सर्व प्रकार दिसतात. एकंदरीत पाहता मराठी साहित्यविश्वात मानधनाची रक्कम ही ‘मान’ अधिक व ‘धन’ कमी या प्रकारात
      मोडते ! किंबहुना आपल्या देशात हिंदी व इंग्लीश वगळता बहुतेक प्रादेशिक भाषांची हीच स्थिती असावी. जिथे मानधन दिले जात नाही
      तिथे प्रकाशकांनी लेखकाला भेट अंक पाठवला तरी अगदी धन्य वाटते. लेखन स्वीकारून अंकही नाही आणि मानधनाचे तर नावही नाही, असे
      देखील अनुभव काही लेखकांना आलेले आहेत.
      
      या संस्थळावर लिहिणारे माझ्यासारखेच अन्य काही लेखक अन्यत्रहीलिहीत असतात. त्यांनाही व्यावसायिक प्रकाशकांकडून असे काही अनुभव आलेले असणार. 
      या अनुभवांची देवाणघेवाण व्हावी या उद्देशाने हा लेख लिहीला आहे. संबंधित प्रतिसादांचे तसेच निव्वळ वाचकांच्या मतांचेही स्वागत आहे.</pre>
  </div>
 
  <div class="poem3">
    <h5 class="h5">`मराठी लेखन (बि)घडते कसे`<span class="writer-name">:Submitted by हरचंद पालव</span></h5>
    <pre class="poem3">
      घनश्याम सुंदरा श्रीधरा अरुणोदय झाला |
      उठि लवकरि वनमाळी उदयाचळी मित्र आला ||
      
      कुठल्याही लेखनाची सुरुवात सुविचार किंवा काव्याच्या ओळींनी केल्यास निबंधाला अधिक गुण मिळतात असं आमचे दामले मास्तर सांगत.
      त्यामुळे ती सवय अजूनही चालूच आहे. कवितेचा संबंध खालील सबंध लिखाणाशी असावा की नसावा यावर काही उद्बोधक चर्चा त्यावेळी
      झालेली आठवत नाही. त्यावेळचं इतकंच आठवतं की 'उठि लवकरि वनमाळी उदया' यानंतर यति, ज्याला आपण बोलीभाषेत 'पॉज' म्हणतो, येत
      असल्यामुळे मला हा 'चळीमित्र' कोण ते काही कळलं नव्हतं. नंतर पंडितराव नगरकरांनी गायलेलं ते गीत ऐकताना त्यांनी
      'वनमाळी......... (मला अवग्रह टंकता येत नाही, कृपया समजून घ्या)... वनमाळी..' - हे दोनदा घेऊन 'उदया'वरचा यति परवावर...
      आपलं हे... वनमाळीवर ढकलला आहे आणि उदयाचळीतला यतिभंग टाळला आहे हे लक्षात आलं. हे लिहिता लिहिता ''यति' हा शब्द मी
      यतिभंगाच्या संदर्भातच वाचला असून कधी सुटा वाचलेला नाही; त्यामुळे मराठीत यति हा तो आहे की ही ती आहे हेही मला माहीत नाही'
      हेही लक्षात आलं आणि ते माझ्या तरुणपणीच खुलासलं जावं म्हणून दशकानुदशके अज्ञात अशा/अश्या ह्या यतिसाठी माझा ययाति करून
      घ्यावा की काय हेही मला कळेना (कितव्यांदा आलं हो हे 'हेही'? पुन्हा आलं तर ते 'तेही' असं वाचा. तेही अनेकदा आल्यास मग
      हहाहुहूहिही - काहीही चालेल.).
      
      अशा प्रकारे सुरुवातीच्या बिगिनिंगलाच अवांतर करून मी नमनाला घडाभर तेल-ऑईल वापरून घेतलं आहे. हा तेल-ऑईल पदार्थ काही
      विशिष्ट पदार्थांच्या यादीत सापडतो. देशात दक्षिणेत असताना 'कारा भात, केसरी भात, चाउचाउ भात' अश्या पदार्थांच्या खाली 'राईस
      भात' (स्पेलिंग करताना राईस बाथ = स्नानोदन) आणि विदेशात 'कॅफे लाटे, कॅफे मोका, फ्लॅट व्हाईट' वगैरेंच्या यादीत 'चाय टी' हे
      दोन्ही पदार्थ याचि डोळां पाहिल्याने तो उपरिनिर्दिष्ट तेल-ऑईल हा पदार्थ देश-विदेशात खपायला हरकत नाही असा माझा कयास आहे.
      त्यामुळे वेगवेगळ्या देशांतून माबवास्वाद घेणार्‍या (काय म्हणता? माबवास्वादला अडखळलात? ओ पुढे अ/इ/उ वगैरेंपैकी कुठला स्वर
      आल्यास त्या 'ओ'चा अव् होतो.) मंडळींना हे तेल-ऑईल पचायला अवघड न जावे. अश्याप्रकारे अवांतरात अवांतर करून (= "पराग अवांतर"?
      साडी में साडी सारखं? की महदवांतर (महत् + अवांतर. इथे महाअवांतर असं चुकीचं लिहिण्याचा मोह होत होता, पण मग तो शब्द
      वाचकांना लगेच कळला असता. समजावून सांगायला नसता लागला.)? देवों के देव महादेव प्रमाणे?) त्याची कबुली स्वतःच दिल्याने मी
      आता विषयाला धरून (हे धरणे हे गचांडी धरणे या अर्थी धरणे आहे) अनवांतरित लिहायला मोकळा. ते लिहिताना पुन्हा स्वभावाला धरून
      (हे धरणे हे गणितात हातचा धरतात त्या अर्थी धरणे आहे) अनवांतरितेतर विषयांना मी हात घालू शकतो हे जाता जाता सांगतो. अश्या
      महत्त्वाच्या गोष्टी जाता जाताच सांगायच्या असतात. ह्या परिच्छेदात आणखी कंस वापरले तर मात्र कंस मामा मला आपटून मारायचा
      प्रयत्न करेल (आठवा - 'आठवा पुत्र' ... छ्या! आता मेलो.).
      
      तर सांगायची गोष्ट म्हणजे ह्या धाग्याचं प्रयोजन होतं ते कुमार यांच्या 'मराठी लेखन घडते कसे' या उपक्रमाची घोषणा. आता तो
      उपक्रम बंद पडल्यावर अनेकांच्या त्यावरच्या पोष्टी वाचून फोमो येऊन या धाग्याचा इमेलमध्ये तयार असलेला प्रोमो लोक कोमोत...
      आपलं... कोमात जायच्या आत आपण रोमातून बाहेर पडून जोमात एक्स्पांडावा असा थोडक्यात विचार मी केला. त्यांच्या प्रश्नावलीला
      मुद्देसूद उत्तरं न देता इतरांप्रमाणे लिहिणं ठेवलं तरच मला काहीतरी अघळपघळ लिहिता येईल हे नक्की.
      
      माझी लेखनाची कारकीर्द ही प्रदीर्घ आणि देदीप्यमान नसल्यामुळे सार्वजनिक लिहायला कधी सुरुवात केली हे आठवणं फारच सोपं गेलं.
      म्हणजे शाळेत असताना 'ह्या मुलाने काय प्रताप केले आहेत पहा' म्हणून माझ्या उत्तरपत्रिकेचं सार्वजनिक वाचन - असा प्रकार
      सुदैवाने माझ्या वाट्यास आला नाही. काही नवीन सुचण्यापेक्षा इतरांनी लिहिलेल्या मजकुरावरच मी पहिल्यापासून भिस्त ठेवून
      गुजारा केला आहे. हे मी परीक्षेबद्दल बोलत नसून विडंबनांबद्दल बोलतो आहे. प्राथमिक विद्यालयात आमच्या एका शिक्षिकेने 'जय देव
      जय देव जय गणितमूर्ती' अशी गणितावर आरती लिहिली होती व ती आम्हा सर्वांकडून त्या म्हणून घेत. त्यावरून मी काही शब्द बदलून
      'जय शाळामूर्ती' अशी आरती लिहिली होती. शाळेबद्दल एवढं चांगलं लिहिलं होतं की तो आमच्या बाईंना अगदी टडोपा प्रसंग होता. मग
      त्यांनी माझ्या कडव्यांमधले मीटरगेज सोडून खडखडाट करत जाणारे शब्द बदलून त्या आरतीला खूप सुस्थितीत आणून ठेवलं. लांबी,
      रुंदी, उंची यांप्रमाणेच काव्यालाही मीटर लागतो हा उलगडा तेव्हा मला झाला आणि ह्या चौथ्या मितीत जरा जपूनच प्रवेश करावा असा
      मी कानाला खडा लावला.
      
      माझ्या वेगवेगळ्या गुणांचा सुगावा मला लागवून देण्यात माझ्या माध्यमिक शाळेचा सिंहाचा वाटा आहे. ते गुण नीट वापरण्यापेक्षा
      मी उधळलेच जास्त. पण तरी भाषा आणि संगीत ह्या माझ्या आवडींचा स्रोत हा त्या काळातला आहे. आमच्या शाळेत एकदा एक लेखनशिबीर (की
      अभिव्यक्ती शिबीर? नक्की आठवत नाही.) झालं होतं. त्यात आमच्या एक शिक्षिकेने 'प्रतिभेच्या प्रांतातील प्रवास' ह्या पुस्तकाची
      ओळख करून दिली होती. मग आमचे काही भाषिक खेळ घेतले होते. त्यातले बाकीचे खेळ आठवत नाहीत, पण एक आठवतो आहे. त्यांनी असं
      सांगितलं की वर्गात प्रत्येकाने कुठल्याही अक्षरावर अनुप्रास साधत एक संपूर्ण अर्थपूर्ण वाक्य लिहायचं. प्रत्येक शब्द त्याच
      अक्षरावरून सुरु व्हायला हवा, दुसरं अक्षर नको. शिवाय 'काकीने काकाच्या कामाचे कोरे कागद' वगैरे चोथा झालेली वाक्यं कटाप.
      इथे मला असे खेळ खेळायचा छंद जडला. पुढे मी एक छोटीशी कथा लिहिली आणि आमच्या शाळेच्या त्रैमासिकात दिली. ते माझं छापून आलेलं
      पहिलं लिखाण. याच दरम्यान माझं विडंबनं करणं चालूच होतं. एखादवेळेस ते विडंबन मीटरमध्ये आणि गेयही असल्यामुळे आमचे शिक्षक
      'आचरट कार्ट्या' वगैरे न म्हणता मला सगळ्यांसमोर ते क्वचित प्रसंगी गाऊन सादर करायला लावत ('गाऊन दांडीवर वाळत टाकलाय' हा
      जुना विनोद साडेपंच्याहत्तरशे बत्त्याण्णव्यांदा करणार्‍यांना पाताळविजयममधल्या राक्षसाचा ऑटोमॅटिक ग्राईंडर गिफ्ट देणेत
      येईल.). त्यामुळे माझा हुरूप वाढला (हा हुरूप नावाचा पदार्थ शुक्लप्रतिपच्चंद्रलेखेप्रमाणे कायम वर्धिष्णूच असतो का हो?
      'माझा हुरूप कमी झाला' असं सहसा कुठे वाचायला मिळत नाही. शाळेत असताना हे विचारायचं राहून गेलं. आता खाली प्रतिसादांत लगेच
      याची उदाहरणं येतील. माबोचं हे एक बरं आहे. तुम्ही शाळेत काही शिकला नसाल तरी हरकत नाही. इथे शाळा घेतली जाऊ शकते. बरं आता
      हा कंस थांबवतो.).
      
      अभियांत्रिकी महाविद्यालयात गेल्यावर तर 'टवाळा आवडे अभ्यास सोडून बाकी काहीही' अशी माझी अवस्था झाली. अभ्यासात मागे पडलो
      असं नाही, पण इतर गोष्टी बर्‍याच केल्या. आता इथे 'महाविद्यालय' आणि 'इतर गोष्टी' एकत्र वाचून तुम्हाला काही ठोकळेबाज आणि
      ठराविक विचार डोक्यात आल्यास तो निव्वळ योगायोग समजावा. पहिल्या वर्षी मी आमच्या बोटक्लबविषयी एक लेख आमच्या वार्षिक मासिकात
      (...! अ‍ॅन्युअल मॅगझिनमध्ये हो) लिहिला. आता मुळात बोटक्लब हा आमच्या कालेजातील सर्वांसाठीच जिव्हाळ्याचा विषय असल्याने,
      आणि त्यासाठी बोट चालवण्याचा विषयही माहिती असण्याचं कारण नसल्याने (थोडक्यात, तो बोटी सोडून 'इतर गोष्टीं'साठीच प्रसिद्ध
      असल्याने), अनेकांना तो वाचताना 'अगदी अगदी' झालं असावं. कारण तो एक छोटा पाऊण पानी लेख वाचून मला चक्क कलामंडळातल्या
      लोकांनी भेटायला बोलावलं. तिथे सहसा ऑडिशन किंवा ओळख या दोनच मार्गांनी प्रवेश असे. तिकडे गेल्यावर ती कलामंडळी म्हणाली की
      आपण पुरुषोत्तम करंडकासाठी तयारी करत आहोत. त्यासाठी एकांकिका पाहिजे आहे. तर असं करूयात की सगळ्यांनीच पुढच्या वेळेला
      येताना एकेक विषयावर काहीतरी लिहून आणा - संवाद जमले तर संवाद, नाहीतर कथा किंवा नुसती संकल्पना तरी आणाच. माझी ती पहिलीच
      वेळ होती. काहीच अनुभव नव्हता. संहिता लिहिणं म्हणजे काय असतं, ती किती मोठी असते याची कल्पना नसल्याने मी अज्ञानात सुखी
      होतो. मी तेव्हा एक छोटी एकांकिका लिहून आणली. नंतर एकत्र वाचन होतं, तेव्हा ती कलामंडळींना आणि माझी एकांकिका सादर करायची
      असं ठरलं. मग एका माजी विद्यार्थ्याने येऊन दिग्दर्शन केलं आणि त्याने ती संहिता आणखी मोठी करून लिहिली. त्यात बरेच बदल
      केले. पण स्पर्धेत विद्यार्थी लेखक म्हणून माझंच नाव लिहिलं. नंतर सराव करताना माझ्या लक्षात आलं की नेपथ्य , प्रकाश इत्यादी
      लावणे, नाटक सादर करणे, आणि पुन्हा लावलेलं सगलं काढून जैसे थे स्थितीत आणणे ह्या सगळ्याला मिळून एका तासाचं बंधन होतं. ह्या
      स्पर्धेत रंगमंचावरचे आणि पाठचे - ध्वनिसंयोजन, नेपथ्य वगैरे करणारे मिळून एकूण १६च जण भाग घेऊ शकतात. माझ्या नाटकात १५
      पात्रं होती! नाटकातली पात्रं कमी करावीत तर सगळ्यांनाच मंचावर यायची हौस होती - मलाही (मी एक छोटं पात्र साकारलं होतं...
      साकारलं कसलं डोंबल! कसाबसा उभा राहिलो होतो). मग १६-१५ समस्येवर काही तोडगे निघाले -
      १. मंचावरची मंडळीच तोंडं रंगवण्यापूर्वी नेपथ्य रचून ठेवतील. नेपथ्य जेवढ्यास तेवढंच असेल.
      २. प्रकाशयोजनेसाठी २ जण लागणारच होते - एक जण मंचावरचे लटकणारे दिवे हे तिथल्या लाकडी घोड्यावर चढून योग्य प्रकारे लावायला
      आणि दुसरा वरती प्रकाशखोलीत बसून प्रकाशांचे झोत नियंत्रित करायला. त्यातला घोडेस्वारी करणारा एक छोटं पात्र साकारेल.
      नाटकाच्या शेवटी त्याचं पात्र मंचावर मरून पडेल. त्यामुळे पडदा पडला की हा मरून झोपी झालेला जागा होऊन पुन्हा घोड्यावर चढेल
      आणि आधी लावलेले फिल्टर्स काढेल आणि त्या दिव्यांच्या हंड्यांची तोंडं इतस्ततः फिरवून पुढच्या स्पर्धक संघाचं काम अवघड करून
      ठेवायचा शिरस्ताही पार पाडेल.
      ३. ध्वनीसाठी पिटात बसायला कुणी शिल्लकच नाही राहिलं. त्यामुळे ध्वनीसंयोजनाची झंझट नको. (नाटकात 'पलिकडून आवाज आले' असं
      म्हणून कंसात लिहिलेलं जे काही होतं ते आम्हीच लोकांनी विंगेत बसून आवाजी सादर केलं होतं. एरवी स्टुडिओत जाऊन ध्वनिमुद्रण
      करून ते त्या त्या ठिकाणी ऐकवलं गेलं असतं.)
      
      हे वरचे तोडगे ऐकून आमचा दिग्दर्शक म्हणाला की अरे हे नाटक प्रायोगिक वाटतंय. त्याच्या सरावाला सर्व १५ जण एकत्र एकावेळी
      जमणं हे अवघडच झालं. प्रत्येक सरावाला दिग्दर्शकच ४-५ जणांचे संवाद समोरून म्हणत असे. शिवाय ते ४-५ जण दर वेळी वेगवेगळे
      असल्याने त्याचीही परीक्षाच होती. आमची रंगीत तालीम तर इतकी बेरंगी झाली, की आमच्यातल्या एकाने चिडून जाऊन भिंतीवर हात आपटला
      व तो फ्रॅक्चर झाला. आम्हाला दु:ख 'बिचार्‍याचा हात मोडला' यापेक्षा 'वरच्या तोडगा क्रमांक एकमधला नेपथ्यास हातभार लावणारा
      एक हात कमी झाला' याचं जास्त होतं. त्याने तर मुख्य प्रयोग गळ्यात अडकवलेल्या प्लास्टरमधल्या हाताने केला. शेवटी व्हायचं तेच
      झालं. पुरेश्या सरावाअभावी आमचं नाटक जोरदार आपटलं. अगदी वाईट प्रयोग झाला. अंतिम फेरीसाठीच्या नऊ संघात आम्ही नव्हतो, तरीही
      काय आश्चर्य! मला ह्या संहितेसाठी सर्वोत्कृष्ट विद्यार्थी लेखक म्हणून त्या वर्षीचा अनंत नारायण करंडक मिळाला. त्यानंतर
      त्याच वर्षी मनोहर नावाचं बंद पडलेलं मासिक पुन्हा सुरू होणार होतं. किर्लोस्कर, स्त्री, मनोहर या तीन मासिकांचा एकत्र
      'किस्त्रीम' नावाचा दिवाळी अंक तेवढा चालू होता, पण मनोहर बंद पडलं होतं. ते पुन्हा सुरू करताना पहिल्या अंकासाठी त्यांनी
      माझी संहिता मागितली आणि ती प्रसिद्धही केली. माझ्याकडच्या तो अंक आता शोधायला हवा. माझ्या लेखनाचा प्रभाव म्हणून की काय,
      मनोहर त्यानंतर पुन्हा बंद पडलं. पण मी त्याकडे संपूर्ण दुर्लक्ष केलं. जणू 'मी आता लेखकच झालो' असा माझा गैरसमज झाला. बरं
      लेखक झालो आहे, तर मी त्यानंतर काही जोरदार लिखाण केलं असेल म्हणावं तर तेही नाही. पुढच्या दोन वर्षी मी नाटकात काही संवाद
      आणि कविता पाडून दिल्या होत्या इतपतच.
      
      पदवीनंतर मी नोकरीला लागलो आणि अर्थात तिथे मला रिकामा वेळ बराच मिळायला लागला. त्याचा सदुपयोग म्हणा - मी हपिसात बसून ब्लॉग
      लिहिणं चालू केलं. बरहाचा शोध तोपर्यंत लागला होता. त्या ब्लॉगवर मी माझी लहानपणीची कथा होती ती आणि पाठोपाठ त्याचे २ सिक्वल
      लिहिले. साधारण वर्षभरात मला 'मिसळपाव' नावाचं संकेतस्थळ आहे हे उमगलं आणि माझं ब्लॉगवरचं लिखाण मी तिकडे चिकटवू लागलो.
      त्यात माझ्या त्या सिक्वलग्रस्त कथाही होत्या. थोड्या दिवसांनी त्या व्हायरल झाल्याचं मला कळलं. म्हणजे त्याचं झालं असं की
      एका मल्याळी मित्राने 'हे काहीतरी मराठी आहे, बघ' असं म्हणून एक ढकलपत्र (फॉर्वर्डेड इमेल) मला धाडलं. पाहतो, तर कुणीतरी
      माझ्याच त्या तीन कथा एकत्र करून आणि खालचं माझं नाव खोडून पाठवल्या होत्या. पुढे मला असे आणखी इमेल्स यायला लागले. मी
      त्यातली वाक्यं गूगल करून पाहिली, तर त्याच्या शेकडो प्रती लोकांनी आपापल्या ऑर्कुट, फेसबुक, ब्लॉग इत्यादी ठिकाणी ठेवलेल्या
      दिसल्या. काही ठिकाणी लोकांनी स्वतःचं नावही खाली लिहिलं होतं. तेव्हा जमेल तितक्या लोकांना त्या कथा काढून टाकायची वा
      माझ्या मूळ पोस्टची लिंक देण्याची विनंती करण्यात वेळ वाया घालवला. नंतर मी वैतागलो आणि मिसळपाववरून माझ्या त्या कथा काढून
      टाकल्या आणि ब्लॉग फक्त निमंत्रितांसाठी उघडा ठेवला.
      
      मी माझ्या नोकरीचा राजिनामा देऊन जेव्हा पदव्युत्तर शिक्षणाकरिता बंगळूरास गेलो, तेव्हा साहजिकच आमच्या संस्थेत असलेल्या
      मराठी मंडळात सामील झालो. तिथे गुण उधळायला लायसन्स आयतं मिळाल्यामुळे पुन्हा एकदा एकांकिका लेखनाकडे वळलो. तिथल्या २
      वर्षांत २ एकांकिका हा लेखन-रेट होता माझा. त्याशिवाय शेवटच्या वर्षाला असताना माझी जुनी बक्षीसप्राप्त एकांकिका मी काही
      मित्रांच्या साहाय्याने हिंदीत भाषांतरित केली. ते करताना त्यातले मूळ मराठी विनोद वाजेनात तेव्हा आम्ही उगाच नको ते विनोद
      त्यात घुसडले आणि ती खूप मोठी चूक होती. त्या एकांकिकेचा हिंदी प्रयोग आम्ही संस्थेत केला, तो प्रयोग चांगला झाला.
      संस्थेच्याच दुसऱ्या काही आजीमाजी विद्यार्थ्यांनी मिळून एक स्वतःचं वेगळं नाट्यमंडळ स्थापलं होतं. त्यांनी त्या हिंदी
      एकांकिकेचे बाहेर तिकीट लावून प्रयोग करू म्हणून सुचवलं आणि माझी परवानगी घेतली. मला त्याचा मोबदलाही दिला. मोबदला मिळतोय
      म्हटल्यावर मी कशाला नाही म्हणतोय! त्या प्रयोगात आम्ही घुसडलेले विनोद आणखी बीभत्स पद्धतीने सादर केले गेले. त्याचे तीन
      व्यावसायिक प्रयोग झाले. पैकी एका प्रयोगाला संस्थेचेच बरेचसे विद्यार्थी बघायला आल्यामुळे तो हाऊसफुल झाला व बऱ्याच
      शिट्ट्या-टाळ्या आल्या. त्या नाटकाला नसून त्या प्रेक्षकांच्या ओळखीच्या लोकांना होत्या हे पिटात बसलेल्या मला कळत होतं.
      बाकीचे दोन्ही प्रयोग जोरदार आपटले. तोपर्यंत मी पदव्युत्तर शिक्षण संपवून पुन्हा नोकरी करू लागलो होतो. माझ्या हापिसातले
      दोन जण बिचारे माझं कौतुक म्हणून तिकीट काढून आले होते. त्यांना प्रयोग झाल्यावर तोंड दाखवायची मला लाज वाटत होती.
      
      त्यानंतर मी संहिता लेखन पूर्ण बंद केलं. वर्षाकाठी २-३ लेख ब्लॉगवर लिहिणं चालू होतं. ह्या काळात माझ्या वाचनात काही बदल
      आपोआप झाले होते. माझा ओढा हा पॉप्युलर सायन्सकडे वळला होता आणि तश्याच गोष्टी आपल्या भाषेत सांगायला मजा येईल म्हणून मी
      विज्ञानविषयक लेख माझ्या ब्लॉगवर लिहू लागलो. ते आवडल्याचं काहींनी कळवलं होतं. मी ब्लॉगला कुलूप लावण्यापूर्वी असंच लेखन
      करणार्‍या काही लोकांशी ब्लॉगौळख झाली होती. ते अजूनही ई-संपर्कात होते आणि एकमेकांचे लेख वाचून त्यांची समीक्षा करत असू.
      आम्ही एक समानशीलेषु गटच बनवला. संशोधनाकडे ओढ असल्यामुळे त्यात पीएच्डी करायला मग परदेशात आलो. ते चालू असताना, माझ्या एका
      गणिती मित्राने एक प्रकल्प करायचा ठरवला. आमचा जो गट होता, त्यात गणित, विज्ञान, अभियांत्रिकी, भूगोल, भाषा असे वेगवेगळ्या
      विषयातले मराठीत लिहिणारे तज्ज्ञ होते (इथे मी लबाडी करून त्यांच्याबरोबरही स्वतःलाही तज्ज्ञ म्हटलं आहे पहा). मित्राची
      कल्पना अशी, की आम्ही दर महिन्याला एक लेख लिहायचा आणि त्याच्या प्रती महाराष्ट्रात गावागावात माध्यमिक शाळांत पोहोचवायच्या.
      तो पूर्वी अनेक खेड्यात गणित आणि विज्ञान कार्यशाळा घेत असे त्यामुळे त्याच्या बऱ्याच ओळखी होत्या. त्या लेखांच्या
      माध्यमातून गावातील मुलांना वेगवेगळ्या क्षेत्रात होत असलेल्या आधुनिक संशोधनाची आणि व्यावसायिक कामाची ओळख व्हावी हा उद्देश
      होता. हा प्रकल्प हे आमच्यापुरतं तरी एक शिवधनुष्यच होतं आणि ते त्या मित्राच्याच जोरावर बहुधा तोललं गेलं. त्या उपक्रमासाठी
      मी ४ लेख लिहिले. अन्य काही लेखांचं मुद्रितशोधन केलं. हा प्रकल्प साधारण दीड वर्ष चालला. तेच लेख थोडे बदल करून लोकसत्तेत
      छापण्याबाबत बोलणीही झाली आणि संपादकांकडून होकार आला होता. परंतु काही कारणामुळे (इथे मनातल्या मनात तुम्ही 'अपरिहार्य'
      म्हणालात ना?) ते होऊ शकलं नाही. पण ह्या लेखनामुळे काही ओळखी वाढल्या आणि मला मराठी विश्वकोशात नोंदी लिहिण्यासाठी विचारणा
      झाली. आतापर्यंत मी लिहिलेल्या दोन नोंदी विश्वकोशावर प्रसिद्ध झाल्या आहेत. सध्या एकूणच लेखन मंदावल्यामुळे नोंदी
      लिहिण्यातही आळशीपणा झाला आहे.
      
      मिपाच्या मानाने मला माबोचा शोध बराच उशीरा लागला. माझ्या आतापर्यंतच्या लेखनाकडे पाहिलं (अरेच्चा! 'मागे वळून' हे ठोकळेबाज
      शब्द राहिलेच), तर लक्षात येतं की माझं बरंचसं लिखाण हे स्वयंभू नसून कुठल्यातरी इतर वाचनावर आधारित आहे. आताशा तर फारसं
      नवीन काही लिहायला लेखणी किंवा कळपाट सरसावत नाही. मग मायबोलीवर स्वतःचं लेखन कमी असतानाही दुसर्‍यांचं लेखन वाचून 'माझी
      भूमिका ही आस्वादकाची आहे' अश्या फुशारक्या मारत फिरतो. जमेल तिथे प्रतिसाद लिहीत बसतो. इथे कवितांना प्रतिसाद कमी मिळतात ही
      (मी स्वतः कवी नसूनही) माझी एक खंत आहे. त्यामुळे मी जमेल तसं कविता वाचतो व काही ना काही प्रतिसाद तिथे द्यायचा प्रयत्न
      करतो. गेली काही वर्षं मला लिहायला विषयच सुचत नव्हते. आता विषय डोक्यात घोळत आहेत, पण तेवढं मोठं लिहायला, डोक्यातले विचार
      सुसूत्रतेत आणायला, आणि बोटांनी टंकून ते मांडायला उसंत मिळत नाहीये. दात आहेत तर चणे नाहीत आणि चणे आहेत तर दात नाहीत
      त्यातली गत. हा धागा लिहायलाही मी फारच वेळ घेतला. त्यामुळे माझी ओळख ही स्वतंत्र लिखाण करणार्‍यापेक्षा 'प्रतिसाद लेखक'
      म्हणूनच जास्त आहे. पण प्रतिसादांमुळे माझी ओळख झाल्यामुळे माझ्या काहीही न लिहिलेल्या 'चित्रावरून लिखाण' सारख्या
      धाग्यालाही अनेक जण प्रेमाने प्रतिसाद देतात, त्यामुळे मी माबोकरांचा ऋणी आहे. ह्यामुळेच पुढेमागे मी पुन्हा जरा व्यवस्थित
      लेखन करायला उद्युक्त होईन की काय अशी धास्ती मला वाटते. आता ऋणनिर्देश आलाच आहे, तर मी कुणाकुणाचे आभार मानू हे माझं मलाच
      कळेनासं झालं आहे. सर्वांच्या ऋणाच्या ओझ्याने वाकल्यासारखं होतं आणि मग त्यातून पुन्हा अ-वाक होऊन उभं राहणं सोपं नाही.
      निबंधाच्या शेवटाकडे आल्यावर क्लोझिंग स्टेटमेंट काय करावं हे न उमगल्यामुळे पुन्हा एकदा दामले मास्तरांच्या शिकवणीला जागून
      "हर्पा म्हणे आता | राहिलो प्रतिसादापुरता ||" या दोन ओळी लिहितो आणि माझे दोन शब्द संपवतो. जय हिंद!</pre>
  </div>
  
<!-- <footer class="footer1">
    <div class="info">
      <pre2>Manaadhaar: A Great resource directory and social network for Marathi language, Marathi People and
        Maharashtrian culture.
        Marathi is the language spoken by 70 million people and is official language of Maharashtra state in India.
      </pre2>
    </div>

    <footer>
      <div class="footerContainer">

        <div class="socialIcons">
          <a href="https://t.me/manadhar2144"><i class="fa-brands fa-telegram"></i></a>
          <a href=""><i class="fa-brands fa-instagram"></i></a>
          <a href=""><i class="fa-brands fa-twitter"></i></a>
          <a href="https://youtube.com/@Manadhar2144?feature=shared"><i class="fa-brands fa-youtube"></i></a>
          <a
            href="https://www.linkedin.com/in/samruddhi-bhamburkar-6320ba28b?utm_source=share&utm_campaign=share_via&utm_content=profile&utm_medium=android_app"><i
              class="fa-brands fa-linkedin"></i></a>
        </div>
        <div class="footerNav">
          <ul>
            <li><a href="Home.html">Home</a></li>
            <li><a href="AboutUs.html">About us</a></li>
            <li><a href="Terms and policy.html">Terms and policy</a></li>
            <li><a href="">Feedback</a></li>
            <li><a href="ourTeam.html">Our Team</a></li>
          </ul>
        </div>

        <div class="footerBottom">
          <p>Copyright &copy;2023; Designed by <span class="designer"></span></p>
        </div>
      </div>
    </footer>
  </footer>

  <script src="javascript.js"></script>
</body>

</html> -->
<div class="info">
  <pre2>Manaadhaar: A Great resource directory and social network for Marathi language, Marathi People and
    Maharashtrian culture.
    Marathi is the language spoken by 70 million people and is official language of Maharashtra state in India.</pre2>
</div>

<footer>
  <div class="footerContainer">

    <div class="socialIcons">
      <a href="https://t.me/manadhar2144"><i class="fa-brands fa-telegram"></i></a>
      <a href=""><i class="fa-brands fa-instagram"></i></a>
      <a href=""><i class="fa-brands fa-twitter"></i></a>
      <a href="https://youtube.com/@Manadhar2144?feature=shared"><i class="fa-brands fa-youtube"></i></a>
      <a
        href="https://www.linkedin.com/in/samruddhi-bhamburkar-6320ba28b?utm_source=share&utm_campaign=share_via&utm_content=profile&utm_medium=android_app"><i
          class="fa-brands fa-linkedin"></i></a>
    </div>
    <div class="footerNav">
      <ul>
        <li><a href="Home.html">Home</a></li>
        <li><a href="AboutUs.html">About us</a></li>
        <li><a href="Terms and policy.html">Terms and policy</a></li>
        <li><a href="feedback.html">Feedback</a></li>
        <li><a href="ourTeam.html">Our Team</a></li>
      </ul>
    </div>

    <div class="footerBottom">
      <p>Copyright &copy;2023; Designed by <span class="designer"></span></p>
    </div>
  </div>
</footer>
<script src="javascript.js"></script>
</body>

</html>